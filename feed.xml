<?xml version='1.0' encoding='utf-8'?>
<rss version="2.0"><channel><title>#unknowNews (nieoficjalny RSS)</title><link>https://unknow.news/last</link><description>Najnowsze wpisy z newslettera unknow.news</description><pubDate>Sat, 28 Jun 2025 06:28:19 +0000</pubDate><item><title>Jak może wyglądać test rekrutacyjny do CIA dla początkujących? (film, 20m)</title><link>https://www.youtube.com/watch?v=kLntZF5oD8g</link><description>INFO: Autor filmu postanowił zmierzyć się z testem, który rzekomo przypomina pierwszy etap rekrutacji do CIA. Test koncentruje się na logicznym myśleniu, analizie informacji i szybkości działania z mocnym naciskiem na techniki OSINT. Choć to tylko nieoficjalna wersja testu, materiał daje dobry wgląd w to, jak mogą wyglądać takie zadania sprawdzające zdolność logicznego rozumowania kandydatów do wywiadu. Film dla fanów OSINT i cybersecurity.</description><guid>https://www.youtube.com/watch?v=kLntZF5oD8g</guid><pubDate>Sat, 28 Jun 2025 06:28:19 +0000</pubDate></item><item><title>Stan jakości kodu generowanego przez AI w 2025 roku - raport od Qodo</title><link>https://www.qodo.ai/reports/state-of-ai-code-quality/</link><description>INFO: "Sztuczna inteligencja generuje straszny kod! Tego się nawet czytać nie da!" to stwierdzenie powtarzane niczym mantra przez programistów, którzy... nie za często z AI korzystają. ;) Linkuję do badania z udziałem 609 programistów, którzy w większości codziennie lub wiele razy dziennie korzystają ze sztucznej inteligencji w swojej pracy. Jak oceniają pracę z AI? Czy ich produktywność spadła, czy wzrosła? Czy jakość tworzonego w projektach kodu polepszyła się? Ciekawe badanie. Jest sporo narzekania, ale i sporo imponujących efektów osiągniętych dzięki AI.</description><guid>https://www.qodo.ai/reports/state-of-ai-code-quality/</guid><pubDate>Sat, 28 Jun 2025 06:28:19 +0000</pubDate></item><item><title>Dlaczego Raspberry Pi 4 może być za wolne jako serwer?</title><link>https://ergaster.org/posts/2025/06/24-why-restore-raspi-slow/</link><description>INFO: Autor wpadł na pomysł, aby przenieść wszystkie usługi ze swojego serwera VPS na domowe Raspberry Pi 4 z 8 GB RAM-u i dyskiem NVMe podpiętym przez USB3, co wydaje się całkiem mocną konfiguracją. Migracja miała być przeprowadzona poprzez wykonanie kopii bezpieczeństwa serwera do usługi S3 i późniejsze odtworzenie tej kopii na malince. Jak się jednak okazało, prędkość odtwarzania wynosiła 13 B/s (tak, bajtów). Skąd tak wolne działanie urządzenia? Co było wąskim gardłem? Czy chodziło o sieć, dysk twardy, procesor, czy może jeszcze coś innego? Autor przeprowadza śledztwo w tej sprawie.</description><guid>https://ergaster.org/posts/2025/06/24-why-restore-raspi-slow/</guid><pubDate>Sat, 28 Jun 2025 06:28:19 +0000</pubDate></item><item><title>Dlaczego argumentacja punkt po punkcie może być szkodliwa w dyskusjach technicznych</title><link>https://www.seangoedecke.com/point-by-point-considered-harmful/</link><description>INFO: Przekonujący się wzajemnie do swoich racji pracownicy techniczni prowadzą rozmowę w bardzo specyficzny sposób. Rozbijają omawiany problem na listę argumentów, a później przechodzą kolejno przez listę, omawiając każdy jej punkt, jakby był oddzielnym problemem do rozwiązania, zamiast traktować problem jako całość. Autor przekonuje jednak, że w sytuacjach spornych takie podejście może prowadzić do bezowocnych debat i częstych frustracji, a bardziej efektywne jest skupienie się na głównym przesłaniu i pytaniu, co naprawdę blokuje drugą stronę. Artykuł dostarcza praktycznych wskazówek, jak skuteczniej dyskutować i unikać pułapek wspomnianego 'technicznego ping-ponga', który niczego nie rozwiązuje.</description><guid>https://www.seangoedecke.com/point-by-point-considered-harmful/</guid><pubDate>Sat, 28 Jun 2025 06:28:19 +0000</pubDate></item><item><title>Darmowy kurs OWASP Top 10 z praktycznymi labami (3 h+ filmów i laby)</title><link>https://owasp.10minuteshack.com/pl/</link><description>INFO: Szkolenie wprowadza uczestnika w tematykę bezpieczeństwa aplikacji webowych w oparciu o OWASP Top 10 i łączy teorię z praktyką (laby wykonane na podatnej aplikacji Juice Shop). Kurs trwa ok. 3–4 godziny i nie wymaga doświadczenia programistycznego, a jego celem jest nauczenie wykrywania i naprawiania realnych podatności. Materiały wideo są po polsku, a całość dostępna jest za darmo – wystarczy podać e-mail, żeby uzyskać dostęp. Do kursu dodano także bonusowy rozdział dotyczący bezpiecznego zastosowania sztucznej inteligencji w projektach.</description><guid>https://owasp.10minuteshack.com/pl/</guid><pubDate>Sat, 28 Jun 2025 06:28:19 +0000</pubDate></item><item><title>Darmowy dostęp do ChatGPT, Claude i innych modeli w chmurze (film, 15m)</title><link>https://www.youtube.com/watch?v=vSWr9ew9opc</link><description>INFO: LM Arena to platforma umożliwiająca darmowe testowanie i porównywanie wyników z wielu modeli językowych (a jest ich do wyboru całkiem sporo). Film pokazuje, jak korzystać ze wszystkich funkcji serwisu: testowanie modeli na ślepo, bezpośrednie porównania odpowiedzi, aktualizowany ranking modeli czy możliwość czatowania bezpośrednio z konkretnym LLM-em. Dodatkowo omawiany jest model "Flux Context" służący do generowania obrazów AI, który zachowuje kontekst zdjęcia, modyfikując jedynie wskazane elementy.</description><guid>https://www.youtube.com/watch?v=vSWr9ew9opc</guid><pubDate>Sat, 28 Jun 2025 06:28:19 +0000</pubDate></item><item><title>Wydajne i solidne serwery VPS do zastosowań profesjonalnych i hobbystycznych[sponsorowane]</title><link>https://www.hostg.xyz/SHHdB</link><description>INFO: Jeśli szukasz serwera do hostowania swoich projektów, czy strony firmowej, czy nawet startupu, to ta oferta jest dla Ciebie. Skorzystaj z ograniczonej czasowo promocji i kup serwer VPS do 67% taniej. Pamiętaj, że z kodem "JAKUB" zyskasz dodatkowe 10% zniżki.</description><guid>https://www.hostg.xyz/SHHdB</guid><pubDate>Sat, 28 Jun 2025 06:28:19 +0000</pubDate></item><item><title>Jak działają "residential proxy" i dlaczego stały się fundamentem cyberprzestępczości?</title><link>https://www.trendmicro.com/vinfo/us/security/news/cybercrime-and-digital-threats/the-rise-of-residential-proxies-and-its-impact-on-cyber-risk-exposure-management</link><description>INFO: Prywatni użytkownicy internetu coraz częściej udostępniają swoje łącze internetowe w zamian za różne benefity (najczęściej finansowe). Prowadzi to do sytuacji, w której dowolna osoba może kupić dostęp do serwera proxy postawionego na takim łączu, co chętnie wykorzystują przestępcy do ukrycia swojego prawdziwego adresu IP. Przepuszczanie ruchu przez "domowe" łącza pozwala także omijać liczne zabezpieczenia, których nie da się obejść korzystając z VPN-ów czy komercyjnych serwerów. To zjawisko tworzy niemały problem dla branży cybersecurity, bo jak odciąć ataki wykonywane z domowych sieci?</description><guid>https://www.trendmicro.com/vinfo/us/security/news/cybercrime-and-digital-threats/the-rise-of-residential-proxies-and-its-impact-on-cyber-risk-exposure-management</guid><pubDate>Sat, 28 Jun 2025 06:28:19 +0000</pubDate></item><item><title>Jak pojedynczy błąd sparaliżował Google Cloud i pół internetu</title><link>https://blog.bytebytego.com/how-the-google-cloud-outage-crashed</link><description>INFO: 12 czerwca 2025 platforma Google Cloud zaliczyła globalną awarię, która sparaliżowała działanie takich serwisów jak Gmail, Spotify, Discord, GitLab czy Cloudflare. Artykuł omawia, co od strony technicznej było przyczyną tej sytuacji, dlaczego awaria się rozprzestrzeniała i jak ostatecznie Google sobie z nią poradziło. Błąd dość szybko usunięto, ale pokazał on w ciekawy sposób skalę zależności między komponentami w infrastrukturze chmurowej.</description><guid>https://blog.bytebytego.com/how-the-google-cloud-outage-crashed</guid><pubDate>Sat, 28 Jun 2025 06:28:19 +0000</pubDate></item><item><title>Dlaczego warto budować zespoły dla „normalnych” inżynierów?</title><link>https://charity.wtf/2025/06/19/in-praise-of-normal-engineers/</link><description>INFO: W sieci popularny jest mit "10x engineer", czyli takiego superproduktywnego gościa, który pracuje szybciej, dokładniej i sprawniej od innych członków zespołu. Tylko czy zespoły w firmie powinny być budowane z myślą o takich właśnie pracownikach? Autor rozprawia się z mitem "10x inżyniera", pokazując, że nawet jeśli istnieją w firmie jednostki wyjątkowo produktywne, to nie mają one większego znaczenia bez dobrze funkcjonującego zespołu. Podkreśla, że największą wartość dla organizacji przynosi tworzenie środowisk, w których przeciętni, ale solidni inżynierowie mogą efektywnie pracować i rozwijać się. Według autora, długofalowy sukces firmy zbudowany jest nie na pojedynczych geniuszach, a na tych zupełnie "normalnych" pracownikach.</description><guid>https://charity.wtf/2025/06/19/in-praise-of-normal-engineers/</guid><pubDate>Sat, 28 Jun 2025 06:28:19 +0000</pubDate></item><item><title>Przyszłość ekonomii twórców 2025 – raport od Epidemic Sound</title><link>https://downloads.ctfassets.net/js6ap5wzepad/6fum3OU3owMjSM9fgCGUCu/e975f6e9492c10554b37f015a4f58584/The_Future_of_the_Creator_Economy_Report_2025_Epidemic_Sound.pdf</link><description>INFO: Raport omawia obecny stan, jak i przewidywania dotyczące branży twórców internetowych w 2025 roku. Na czym i ile zarabiają, ile źródeł dochodów posiadają, jak wykorzystują w swojej pracy AI i wiele innych. To, co mnie zaskoczyło w raporcie, to procent twórców zajmujących się tworzeniem treści pełnoetatowo oraz platforma, na której chcą się w większości najmocniej skupić w tym roku.</description><guid>https://downloads.ctfassets.net/js6ap5wzepad/6fum3OU3owMjSM9fgCGUCu/e975f6e9492c10554b37f015a4f58584/The_Future_of_the_Creator_Economy_Report_2025_Epidemic_Sound.pdf</guid><pubDate>Sat, 28 Jun 2025 06:28:19 +0000</pubDate></item><item><title>Tworzenie skutecznych promptów do AI, użytecznych przy programowaniu</title><link>https://addyo.substack.com/p/the-prompt-engineering-playbook-for</link><description>INFO: Sposób, w jaki komunikujesz się z asystentem AI, bezpośrednio wpływa na jakość otrzymywanych odpowiedzi i generowanego kodu. Ten poradnik wyjaśnia, jak tworzyć skuteczne prompty poprzez dodanie kontekstu, definiowanie celu, dzielenie zadań na mniejsze kroki oraz stosowanie ról i przykładów wejścia/wyjścia. Autor porównuje dobre i złe prompty, pokazując, jak można lepiej prowadzić rozmowę z AI.</description><guid>https://addyo.substack.com/p/the-prompt-engineering-playbook-for</guid><pubDate>Sat, 28 Jun 2025 06:28:19 +0000</pubDate></item><item><title>Czym jest "levered beta" i dlaczego tego potrzebujesz, tworząc startup?</title><link>https://textql.notion.site/levered-beta-is-all-you-need-20ba769a508880388186ef0c2fa11389</link><description>INFO: Stwórz dopracowany projekt, np. SaaS, przetestuj go dobrze i zdobądź klientów? Niekoniecznie. W branży AI coraz częściej wygrywają firmy, które stawiają na skrajnie szybkie wejście na rynek, szeroką dystrybucję tego, co tworzą, a nie na dopracowywanie swoich produktów do perfekcji. Wykorzystują one trend rynkowy, a nie przewagę technologiczną. Ciekawe i lekko kontrowersyjne podejście do tworzenia produktów.</description><guid>https://textql.notion.site/levered-beta-is-all-you-need-20ba769a508880388186ef0c2fa11389</guid><pubDate>Sat, 28 Jun 2025 06:28:19 +0000</pubDate></item><item><title>Lista 9 pytań, które warto zadać, gdy zauważysz spadek wydajności pracownika</title><link>https://newsletter.canopy.is/p/9-questions-to-ask-when-you-start?=</link><description>INFO: Czasem pierwsze oznaki spadku wydajności są subtelne i łatwo je przeoczyć. Ktoś staje się mniej zaangażowany, popełnia drobne błędy, a czasami zachowuje się inaczej niż zwykle. Autorka podpowiada, jak w takiej sytuacji zareagować z empatią i skutecznie zacząć rozmowę, która pozwoli zrozumieć kontekst i wspólnie poszukać jakiegoś rozwiązania. Omawia 9 konkretnych pytań, które pomagają rozpocząć taką trudną rozmowę, ale bez oceniania i bez naruszania prywatności drugiej osoby.</description><guid>https://newsletter.canopy.is/p/9-questions-to-ask-when-you-start?=</guid><pubDate>Sat, 28 Jun 2025 06:28:19 +0000</pubDate></item><item><title>Czy teraz jest najlepszy moment, aby nauczyć się programowania?</title><link>https://substack.com/home/post/p-165655726</link><description>INFO: Sporo się teraz mówi o tym, że programiści stracą pracę, a AI zajmie ich miejsce. Autor tego artykułu ma odmienne zdanie. Podkreśla, że aktualne czasy — ze względu na dostępność narzędzi i demokratyzację technologii — sprzyjają osobom chcącym rozwijać się w programowaniu. Nawet niezależni twórcy mają dziś większe możliwości przebicia się niż kiedykolwiek wcześniej.</description><guid>https://substack.com/home/post/p-165655726</guid><pubDate>Sat, 28 Jun 2025 06:28:19 +0000</pubDate></item><item><title>Jak korzystam z terminala? - zaawansowany workflow z tmux, zsh i nvim</title><link>https://jyn.dev/how-i-use-my-terminal/</link><description>INFO: Autor pokazuje konfigurację swojego terminala, w której całość pracy (od SSH, przez wyszukiwanie plików, po otwieranie ich w podzielonym edytorze) dzieje się z użyciem tmuxa i tylko z poziomu terminala. Interfejsy takie jak ripgrep, zoxide, własne skrypty w Perlu i niestandardowe skróty klawiszowe pozwalają zrealizować funkcje znane z nowoczesnych IDE, ale w tym minimalistycznym środowisku tekstowym. Całość opiera się na sprytnym rozszerzeniu możliwości tmuxa.</description><guid>https://jyn.dev/how-i-use-my-terminal/</guid><pubDate>Sat, 28 Jun 2025 06:28:19 +0000</pubDate></item><item><title>Jak Cloudflare zablokowało rekordowy atak DDoS o mocy 7,3 Tbps</title><link>https://blog.cloudflare.com/defending-the-internet-how-cloudflare-blocked-a-monumental-7-3-tbps-ddos/</link><description>INFO: W maju 2025 Cloudflare powstrzymało ponad 7,3 Tbps ataku, który w zaledwie 45 sekund wygenerował ponad 37 TB danych i uderzył w klienta korzystającego z usługi Magic Transit. Atak był wielowektorowy, dominowały w nim zalewy pakietami UDP, ale pojawiły się także mniej popularne techniki (od QOTD, czy Echo po RIPv1). Artykuł szczegółowo omawia mechanizmy obronne Cloudflare oraz podpowiada, jak nie stać się przypadkiem pośrednikiem realizacji takich ataków.</description><guid>https://blog.cloudflare.com/defending-the-internet-how-cloudflare-blocked-a-monumental-7-3-tbps-ddos/</guid><pubDate>Sat, 28 Jun 2025 06:28:19 +0000</pubDate></item><item><title>Które umiejętności zyskają na wartości w erze AI?</title><link>https://80000hours.org/agi/guide/skills-ai-makes-valuable/</link><description>INFO: Artykuł wyjaśnia, dlaczego automatyzacja wcale nie musi prowadzić do masowej utraty miejsc pracy, a wręcz może zwiększyć zapotrzebowanie na niektóre umiejętności – zwłaszcza te trudne do zautomatyzowania, te, które uzupełniają się z AI lub takie, których efekty można łatwo skalować. Autor wymienia konkretne kategorie kompetencji, które najprawdopodobniej zyskają na znaczeniu w nadchodzących latach i które warto zdobywać. Sporo przemyśleń na temat tego, jak nie stracić pracy w tych zmieniających się czasach i utrzymać dobrą pozycję na rynku pracy.</description><guid>https://80000hours.org/agi/guide/skills-ai-makes-valuable/</guid><pubDate>Sat, 28 Jun 2025 06:28:19 +0000</pubDate></item><item><title>Trzy podatności SSRF w Azure DevOps - jak zostały odnalezione</title><link>https://binsec.no/posts/2025/01/finding-ssrfs-in-devops</link><description>INFO: Autorzy artykułu odnaleźli trzy podatności typu SSRF (Server-Side Request Forgery) w Azure DevOps i pokazali, jak można je wykorzystać, m.in. za pomocą DNS rebindingu i CRLF injection. Główny wektor ataku opiera się na słabej walidacji parametrów używanych w jednym z endpointów w API, co umożliwia wysyłanie żądań do dowolnych adresów, także z uprawnieniami ARM (Azure Resource Manager). Dobra lektura dla pentesterów i fanów cyberbezpieczeństwa.</description><guid>https://binsec.no/posts/2025/01/finding-ssrfs-in-devops</guid><pubDate>Sat, 28 Jun 2025 06:28:19 +0000</pubDate></item><item><title>Raycast trafia na Windowsa - pierwsze spojrzenie (film, 7m)</title><link>https://www.youtube.com/watch?v=YKARc05qixw</link><description>INFO: Jeden z najpopularniejszych launcherów aplikacji na macOS (nie licząc Spotlighta oczywiście) trafia na Windowsa. Obecnie dostępny jest jedynie w wersji beta, ale prezentuje się znakomicie. Używam go na Macu od lat i mocno wpłynął on na wzrost mojej produktywności. Aplikacja pozwala szybko uruchamiać aplikacje, przeszukiwać pliki, zarządzać schowkiem, wykonywać obliczenia matematyczne, przeliczać waluty, integrować się z AI i wiele innych. Jeśli jesteś użytkownikiem Windowsa i jeszcze nigdy nie pracowałeś z launcherem tego typu, to zacznij od Raycasta.</description><guid>https://www.youtube.com/watch?v=YKARc05qixw</guid><pubDate>Sat, 28 Jun 2025 06:28:19 +0000</pubDate></item><item><title>Oferta Mikrusa dla posiadaczy "uczelnianych" maili - odbierz kursy</title><link>https://edu.mikr.us/</link><description>INFO: Jeśli jesteś studentem i masz uczelniany adres mailowy (np. kończący się na .edu.pl), możesz bez żadnych formalności i zobowiązań odebrać paczkę kursów online. W skład paczki wchodzi 5 kursów online (przetwarzanie danych tekstowych w terminalu, podstawy wyrażeń regularnych, praca z curl, debugowanie aplikacji webowych i podstawy Javy) o łącznej wartości ponad 190 zł.</description><guid>https://edu.mikr.us/</guid><pubDate>Sat, 28 Jun 2025 06:28:19 +0000</pubDate></item><item><title>Oszuści wstrzykują fałszywe numery telefonów do wyników wyszukiwania</title><link>https://www.malwarebytes.com/blog/news/2025/06/scammers-hijack-websites-of-bank-of-america-netflix-microsoft-and-more-to-insert-fake-phone-number</link><description>INFO: Scamerzy wykorzystują reklamy sponsorowane w Google, aby przekierowywać użytkowników na prawdziwe strony znanych marek (np. Netflix, Apple czy PayPal), ale z podmienionym numerem telefonu na taki, który prowadzi do fałszywej infolinii. W jaki sposób oszustom udaje się umieścić na prawdziwych stronach swoje numery telefonów? Okazuje się, że technika ataku jest niezwykle prosta. Więcej o tym w artykule.</description><guid>https://www.malwarebytes.com/blog/news/2025/06/scammers-hijack-websites-of-bank-of-america-netflix-microsoft-and-more-to-insert-fake-phone-number</guid><pubDate>Sat, 28 Jun 2025 06:28:19 +0000</pubDate></item><item><title>State of Devs 2025 - część pierwsza wyników nowego badania</title><link>https://2025.stateofdevs.com/en-US</link><description>INFO: W tym roku badanie koncentruje się nie tylko na technologiach, ale także na zdrowiu, hobby programistów, temacie wypalenia zawodowego, dyskryminacji w pracy i innych aspektach pracy programisty. W badaniu wzięło udział 8717 osób. Nie wiem, kiedy opublikowana zostanie druga część wyników, ale już teraz można zapoznać się z tym, co udało się opublikować twórcom.</description><guid>https://2025.stateofdevs.com/en-US</guid><pubDate>Sat, 28 Jun 2025 06:28:19 +0000</pubDate></item><item><title>Lista 12 pojęć z inżynierii oprogramowania, które warto znać</title><link>https://strategizeyourcareer.com/p/the-12-practical-software-engineering-concepts</link><description>INFO: Zbiór 12 pojęć, takich jak "yak shaving", "scope creep" czy "shotgun debugging", pokazuje, jak często używane terminy w środowisku technicznym mogą usprawniać komunikację, ale też prowadzić do pewnych nieporozumień. Dla każdego pojęcia autor podaje wyjaśnienie i uzasadnia, dlaczego warto znać jego znaczenie nie tylko w kontekście pisania kodu, ale też przy współpracy w zespole. Niektóre z pojęć są zabawne, ale i tak warto je znać, aby zrozumieć pewne zjawiska występujące w branży IT.</description><guid>https://strategizeyourcareer.com/p/the-12-practical-software-engineering-concepts</guid><pubDate>Sat, 28 Jun 2025 06:28:19 +0000</pubDate></item><item><title>Lista 600+ realnych wdrożeń gen AI z podziałem na branże i zastosowania</title><link>https://cloud.google.com/transform/101-real-world-generative-ai-use-cases-from-industry-leaders</link><description>INFO: Firma Google od pewnego czasu kolekcjonuje przykłady wykorzystania generatywnej sztucznej inteligencji w różnych branżach i obszarach działania. Ostatnio zaktualizowali swoją listę o 280 nowych wpisów. Warto rzucić okiem, aby zobaczyć, jak firmy wdrażają u siebie sztuczną inteligencję i do czego naprawdę jej używają.</description><guid>https://cloud.google.com/transform/101-real-world-generative-ai-use-cases-from-industry-leaders</guid><pubDate>Sat, 28 Jun 2025 06:28:19 +0000</pubDate></item><item><title>Jak zintegrować Home Assistant, AdGuard Home i tani smart plug, by ograniczyć social media</title><link>https://www.romanklasen.com/blog/beating-brainrot-by-button/</link><description>INFO: Autor opisuje, jak wykorzystał wspomniane w tytule narzędzia, aby tymczasowo odblokowywać social media w domu, ale tylko na określony czas. Skrypt oparty na automatyzacjach Home Assistanta i API AdGuard pozwala na dynamiczne zarządzanie filtrami DNS przy pomocy fizycznego przycisku. Ciekawe podejście do walki z rozpraszaczami bez całkowitego odcinania internetu. Nawet jeśli nie masz problemu z nadużywaniem social mediów (albo przynajmniej tak uważasz), to i tak warto rzucić okiem na to rozwiązanie jako na przykład ciekawej implementacji automatyzacji w domu.</description><guid>https://www.romanklasen.com/blog/beating-brainrot-by-button/</guid><pubDate>Sat, 28 Jun 2025 06:28:19 +0000</pubDate></item><item><title>o3-pro już dostępny – czy warto czekać 20 minut na odpowiedź?</title><link>https://thezvi.substack.com/p/o3-turns-pro</link><description>INFO: o3-pro to nowa, bardziej zaawansowana wersja modelu o3 od OpenAI, dostępna w ramach subskrypcji ChatGPT Pro i przez API. Według twórców model oferuje dokładniejsze odpowiedzi kosztem znacznie dłuższego czasu oczekiwania (nawet 15–25 minut). Choć model rzeczywiście lepiej radzi sobie m.in. z zadaniami naukowymi i wykazuje mniejszą skłonność do halucynacji, użytkownicy są podzieleni co do tego, czy zyski rekompensują koszty i spowolnienie pracy. Jak nowy model wypada w oficjalnych testach? Więcej w artykule.</description><guid>https://thezvi.substack.com/p/o3-turns-pro</guid><pubDate>Sat, 28 Jun 2025 06:28:19 +0000</pubDate></item><item><title>Agent AI odbierający telefon i robiący notatki – jak go zbudować krok po kroku (film, 24m)</title><link>https://www.youtube.com/watch?v=xL4HRNX15Xk</link><description>INFO: Autor filmu pokazuje, jak stworzyć agenta AI, który będzie za Ciebie odbierał telefony, gdy jesteś niedostępny, a następnie przeprowadzi rozmowę z dzwoniącym, zrobi z niej notatki, a na koniec prześle wszystko na wybrany przez Ciebie kanał komunikacji (np. zapisze je w Google Sheets). Projekt oparty jest o integrację platform takich jak ElevenLabs, Twilio i N8N. Użyteczna wiedza, nawet jeżeli nie planujesz robić takiego automatu odbierającego telefony, ale chcesz nauczyć się, jak tworzyć voicebota, który będzie w stanie rozmawiać z użytkownikiem.</description><guid>https://www.youtube.com/watch?v=xL4HRNX15Xk</guid><pubDate>Sat, 28 Jun 2025 06:28:19 +0000</pubDate></item><item><title>Modem analogowy bez linii telefonicznej w 2025 roku? (film, 16m)</title><link>https://www.youtube.com/watch?v=Lw4W5S7YRm8</link><description>INFO: Autor filmu podjął się wyzwania, aby podłączyć stary, analogowy modem telefoniczny do internetu, ale nie korzystając przy tym z linii telefonicznej i nie ponosząc żadnych opłat za to połączenie. Brzmi to kuriozalnie, ale jednak udało mu się to zrobić za pomocą Raspberry Pi i projektu DreamPi. Film omawia także historyczny kontekst dostępu dial-up w Polsce (numer 0202122 od TPSA), a następnie pokazuje krok po kroku, jak uruchomić własną "symulowaną" centralę telefoniczną i umożliwić połączenie nawet z komputerem z Windows 98 SE. Ciekawe nie tylko dla fanów retro, ale i dla tych, których interesuje nietypowe łączenie technologii oldschoolowej i tej nowoczesnej.</description><guid>https://www.youtube.com/watch?v=Lw4W5S7YRm8</guid><pubDate>Sat, 28 Jun 2025 06:28:19 +0000</pubDate></item><item><title>Agent AI bez kodowania z użyciem N8N + Groq (film, 14m)</title><link>https://www.youtube.com/watch?v=LakMi3njfi8</link><description>INFO: Autor pokazuje krok po kroku, jak w kilkanaście minut stworzyć własnego agenta AI, który potrafi z nami rozmawiać, wykonywać obliczenia i wysyłać maile. Wykorzystano tutaj narzędzie no-code N8N oraz model językowy LLama-4 hostowany na platformie Groq (aby było szybko i tanio). Film wyjaśnia, jak ustawić logikę działania agenta, dodać integracje (z Gmail oraz kalkulatorem), zdefiniować komunikat systemowy oraz jak bezpiecznie udostępnić agenta publicznie. Dobry materiał na szybki start z tematyką AI agentów.</description><guid>https://www.youtube.com/watch?v=LakMi3njfi8</guid><pubDate>Sat, 28 Jun 2025 06:28:19 +0000</pubDate></item></channel></rss>